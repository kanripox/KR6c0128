<?xml version="1.0" encoding="UTF-8"?>
<div docid="KR6c0128_TKD">
   <head>2020-05-06T17:04:03.14+09:00</head>
   <li n="0">
      <ref target="#KR6c0128_TKD-tok-000"/>
      <p start="1">般若波羅蜜多心經般若波羅蜜多心經羽唐三藏法師玄奘譯觀自在菩薩行深般若波羅蜜多時照見五薀皆空度一切若厄舎利子色不異空空不異色色卽是空空卽是色受想行識亦復如是舎利子是諸法空相不生不滅不垢不淨不增不減是故空中無色無受想行識無眼耳鼻舌身意無色聲香味觸法無眼界乃至無意識界無無明亦無無明盡乃至無老死亦無老死盡無苦集滅道無智亦無得以無所得故菩提薩埵依般若波羅蜜多故心無罣㝵㝵故無有恐怖遠離顚倒夢想究竟涅槃三世諸佛依般若波羅蜜多故得阿䅶多羅三藐三菩提故知般若波羅蜜多是大神呪是大明呪是無上呪是等呪能除一切苦眞實不虛故說般若波羅蜜多呪卽說呪曰揭帝揭帝般羅揭帝般羅僧揭帝菩提僧莎訶般若波羅蜜多心經</p>
   </li>
</div>
