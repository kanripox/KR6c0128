<surfaceGrp xmlns='http://www.tei-c.org/ns/1.0' xml:id='KR6c0128_T_001'>
<surface type='dummy'><line xml:id='.13'>No. 251 [Nos. 250, 252-255, 257]</line>
<line xml:id='.15'>* 大明太祖高皇帝御製《般若心經》</line>
<line xml:id='.16'>序</line>
<line xml:id='.19'>二儀久判，萬物備周，子民者君君，育民者法</line>
<line xml:id='.20'>其法也。三綱五常以示天下，亦以五刑輔弼</line>
<line xml:id='.21'>之。有等凶頑不循教者，往往有趨火赴淵之</line>
<line xml:id='.22'>為，終不自省。是凶頑者，非特中國有之，盡天</line>
<line xml:id='.23'>下莫不亦然。俄西域生佛，號曰釋迦，其為佛</line>
<line xml:id='.24'>也，行深願重，始終不二。於是出世間脫苦</line>
<line xml:id='.25'>趣為其效也，仁慈忍辱務明心以立命，執</line>
<line xml:id='.26'>此道而為之，意在人皆在此利濟群生。今時</line>
<line xml:id='.27'>之人罔知佛之所以，每云法空虛而不實，何</line>
<line xml:id='.28'>以導君子、訓小人。以朕言之則不然。佛之</line>
<line xml:id='.29'>教實而不虛，正欲去愚迷之虛，立本性之實，</line>
<line xml:id='.30'>特挺身苦行，外其教而異其名，脫苦有情。昔</line>
<line xml:id='.31'>佛在時，侍從聽從者皆聰明之士，演說者乃三</line>
<line xml:id='.32'>綱五常之性理也。既聞之後，人各獲福白。佛</line>
<line xml:id='.33'>入滅之後，其法流入中國，間有聰明者動演</line>
<line xml:id='.34'>人天小果猶能化凶頑為善，何況聰明者知</line>
<line xml:id='.35'>大乘而識宗旨者乎。如心經每言空不言實，</line>
<line xml:id='.36'>所言之空乃相空耳。除空之外，所存者本性</line>
<line xml:id='.37'>也。所以相空有六，謂口空說相，眼空色相，耳</line>
<line xml:id='.38'>空聽相，鼻空嗅相，舌空味相，身空樂相。其六</line>
<line xml:id='.39'>空之相又非真相之空，乃妄想之相為之</line>
<line xml:id='.40'>空相，是空相愚及世人禍及今古，往往愈</line>
<line xml:id='.41'>墮彌深不知其幾。斯空相，前代帝王被所</line>
<line xml:id='.42'>惑而幾喪天下者，周之穆王，漢之武帝，唐之</line>
</surface>
<surface xml:id='KR6c0128_T_001-0848b-z'>
<pb ed='T' n='001-0848b' xml:id='KR6c0128_T_001-0848b'/><line xml:id='KR6c0128_T_001-0848b.01'>玄宗，蕭梁武帝，元魏主燾，李後主，宋徽宗。</line>
<line xml:id='KR6c0128_T_001-0848b.02'>此數帝廢國怠政，惟蕭梁武帝、宋之徽宗以</line>
<line xml:id='KR6c0128_T_001-0848b.03'>及殺身，皆由妄想飛升及入佛天之地。其佛</line>
<line xml:id='KR6c0128_T_001-0848b.04'>天之地未嘗渺茫，此等快樂世嘗有之，為人</line>
<line xml:id='KR6c0128_T_001-0848b.05'>性貪而不覺，而又取其樂人世有之者，何且</line>
<line xml:id='KR6c0128_T_001-0848b.06'>佛天之地如。為國君及王侯者，若不作非為，</line>
<line xml:id='KR6c0128_T_001-0848b.07'>善能保守此境，非佛天者何如。不能保守而</line>
<line xml:id='KR6c0128_T_001-0848b.08'>偽為，用妄想之心即入空虛之境，故有如是，</line>
<line xml:id='KR6c0128_T_001-0848b.09'>斯空相，富者被纏則婬欲並生喪富矣，貧者</line>
<line xml:id='KR6c0128_T_001-0848b.10'>被纏則諸詐並作殞身矣，其將賢未賢之人</line>
<line xml:id='KR6c0128_T_001-0848b.11'>被纏則非仁人君子也，其僧道被纏則不能</line>
<line xml:id='KR6c0128_T_001-0848b.12'>立本性而見宗旨者也。所以本經題云心經</line>
<line xml:id='KR6c0128_T_001-0848b.13'>者，正欲去心之邪念以歸正道，豈佛教之妄</line>
<line xml:id='KR6c0128_T_001-0848b.14'>耶。朕特述此，使聰明者觀二儀之覆載，日月</line>
<line xml:id='KR6c0128_T_001-0848b.15'>之循環，虛實之孰取，保命者何如。若取有道、</line>
<line xml:id='KR6c0128_T_001-0848b.16'>保有方，豈不佛法之良哉！色空之妙乎！</line>
<line xml:id='KR6c0128_T_001-0848b.20'>* 般若波羅蜜多心經序</line>
<line xml:id='KR6c0128_T_001-0848b.22'>唐釋慧忠撰</line>
<line xml:id='KR6c0128_T_001-0848b.24'>夫法性無邊，豈藉心之所度；真如非相，詎假</line>
<line xml:id='KR6c0128_T_001-0848b.25'>言之所詮。是故眾生浩浩無窮，法海茫茫何</line>
<line xml:id='KR6c0128_T_001-0848b.26'>極。若也廣尋文義，猶如鏡裏求形，更乃息念</line>
<line xml:id='KR6c0128_T_001-0848b.27'>觀空，又似日中逃影。茲經喻如大地，何物不</line>
<line xml:id='KR6c0128_T_001-0848b.28'>從地之所生，諸佛唯指一心，何法不因心之</line>
<line xml:id='KR6c0128_T_001-0848b.29'>所立。但了心地，故號總持，悟法無生，名為</line>
<line xml:id='KR6c0128_T_001-0848b.30'>妙覺。一念超越，豈在繁論者爾。</line>
</surface>
<surface xml:id='KR6c0128_T_001-0848c-z'>
<pb ed='T' n='001-0848c' xml:id='KR6c0128_T_001-0848c'/><line xml:id='KR6c0128_T_001-0848c.04'>般若波羅蜜多心經</line>
<line xml:id='KR6c0128_T_001-0848c.06'>唐三藏法師玄奘譯</line>
<line xml:id='KR6c0128_T_001-0848c.08'>觀自在菩薩行深般若波羅蜜多時，照見五</line>
<line xml:id='KR6c0128_T_001-0848c.09'>蘊皆空，度一切苦厄。</line>
<line xml:id='KR6c0128_T_001-0848c.11'>「舍利子！色不異空，空不</line>
<line xml:id='KR6c0128_T_001-0848c.12'>異色；色即是空，空即是色。受、想、行、識，亦復如</line>
<line xml:id='KR6c0128_T_001-0848c.13'>是。</line>
<line xml:id='KR6c0128_T_001-0848c.15'>「舍利子！是諸法空相，不生不滅，不垢不淨，</line>
<line xml:id='KR6c0128_T_001-0848c.16'>不增不減。是故，空中無色，無受、想、行、識；無眼、</line>
<line xml:id='KR6c0128_T_001-0848c.17'>耳、鼻、舌、身、意；無色、聲、香、味、觸、法；無眼界，乃至</line>
<line xml:id='KR6c0128_T_001-0848c.18'>無意識界；無無明亦無無明盡，乃至無老死</line>
<line xml:id='KR6c0128_T_001-0848c.19'>亦無老死盡；無苦、集、滅、道；無智，亦無得。</line>
<line xml:id='KR6c0128_T_001-0848c.21'>「以無</line>
<line xml:id='KR6c0128_T_001-0848c.22'>所得故，菩提薩埵依般若波羅蜜多故，心無</line>
<line xml:id='KR6c0128_T_001-0848c.23'>罣礙；無罣礙故，無有恐怖，遠離顛倒夢想，究</line>
<line xml:id='KR6c0128_T_001-0848c.24'>竟涅槃。三世諸佛依般若波羅蜜多故，得阿</line>
<line xml:id='KR6c0128_T_001-0848c.25'>耨多羅三藐三菩提。</line>
<line xml:id='KR6c0128_T_001-0848c.27'>「故知般若波羅蜜多，是</line>
<line xml:id='KR6c0128_T_001-0848c.28'>大神咒，是大明咒，是無上咒，是無等等咒，能</line>
<line xml:id='KR6c0128_T_001-0848c.29'>除一切苦真實不虛，故說般若波羅蜜多咒。」</line>
<line xml:id='KR6c0128_T_001-0848c.31'>即說咒曰：</line>
<line xml:id='KR6c0128_T_001-0848c.33'>「揭帝　揭帝　般羅揭帝　般羅僧揭帝</line>
<line xml:id='KR6c0128_T_001-0848c.34'>　菩提　僧莎訶」</line>
<line xml:id='KR6c0128_T_001-0848c.35'>《般若波羅蜜多心經》</line>
</surface>
</surfaceGrp>
